# Blanke stoofpeertjes
## Ingrediënten
- 4 Stoofperen
- 250 ml Zoete witte wijn
- 40 gram Suiker
- 1,5 cm Verse gember
- 2 stuks Steranijs
- Citroen

## Bereiding
Stoofpeertjes in rode wijn, een klassieker. Maar, met stoofperen kun je meerdere dingen doen. Zoals deze blanke variant.

Schil de peertjes, laat het steeltje eraan zitten. Snijd een stukje van de onderkant, zodat hij mooi staand te presenteren is. Schil de gember en snijd in kleine stukjes. Was de citroen en rasp met een fijne rasp de schil. Pers het sap uit en doe samen met de wijn, de suiker, de gember en de steranijs in een pannetje. Verwarm al roerend. Wanneer de suiker is opgelost, voeg dan de peren toe en kook met een deksel op de pan ongeveer 50 minuten.

Haal de stoofperen uit de pan en laat uitlekken. Je kunt van het kookvocht nog een siroop maken. Passeer door een zeef en doe terug in een pannetje. Laat inkoken totdat het de gewenste dikte heeft.

Stoofperen kun je eventjes van te voren maken. Laat ze dan wel onder het kookvocht staan. Verwarm ze naar wens voor verdere verwerking.

## Credits
[Dit recept is gebaseerd op een recept gevonden in Allerhande.](http://www.ah.nl/allerhande/recept/R-R1185112/blanke-stoofpeertjes)
