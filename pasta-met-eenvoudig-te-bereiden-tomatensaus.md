# Pasta met eenvoudig te bereiden tomatensaus
## Ingrediënten
_Voor 6 personen_

### Tomatensaus
- 70 gram Tomatenpuree
- 1 el Olijfolie
- 1 Teentje knoflook
- 1 el Provençaalse kruiden
- 5 Zongedroogde tomaatjes
- 5 Verse tomaten
- 1 Rode ui (optioneel, voor als je de saus wat scherper wilt maken)

### Pasta
- Pasta (bijvoorbeeld volkoren spaghetti, pennes of wat voor vormpje je maar lekker vindt)
- 300 gram Gehakt
- Rode ui
- Groenten naar keuze. Wij doen meestal deze:

Courgette
Champignons (gesneden)
Broccoli
Cherrytomaatjes

## Bereiding
De saus voor dit recept kun je gebruiken als universele tomatensaus voor de pasta, pizza en waar je ook maar tomatensaus voor nodig hebt.

### De saus
Doe alle ingrediënten voor de saus in de blender en vermaal tot een egale saus. That's it.

Vind je hem nu nog te waterig? Je kunt hem inkoken of laten uitlekken. Dit laatste doe ik meestal. Ik zet een koffiefilter in een puntzeef en giet de saus erin. De puntzeef zet ik in een pannetje en het geheel gaat in de koelkast.

Heb je teveel saus gemaakt voor één maaltijd? Vries het dan in, altijd handig voor later.

### De pasta
Kook de pasta volgens de behorende bereiding. Snipper de rode ui. Rul het gehakt in een wok- of hapjespan. Voeg de ui toe en bak even mee. Voeg daarna de groenten toe. Gebruik je net zoals wij cherrytomaatjes, houd die dan nog even achter. Die moeten zo laat mogelijk in de pan om een goede bite te behouden. Voeg de tomatensaus toe en laat even sudderen. 

## Credits
[De tomatensaus is gebaseerd op een recept van I am a foodie. Deze site is zeker de moeite waard om te volgen!](https://www.iamafoodie.nl/tomatensaus-zelf-maken/)
