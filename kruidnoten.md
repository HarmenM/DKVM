# Kruidnoten
## Ingrediënten
_Voor één volle bakplaat (van een standaardformaat oven)_

- 190 gram Zelfrijzend bakmeel
- 85 gram Donkerbruine basterdsuiker
- 80 gram Boter
- 4-5 el Melk
- 3 tl Speculaaskruiden
- Een snuf zout

## Bereiding
Meng alle ingrediënten tot een goed geknede deegbal. Is de bal te droog? Voeg dan een extra eetlepel melk toe. Leg minimaal een half uur weg in de koelkast om te rusten. Hierdoor komen de smaken goed tot elkaar en koelt de boter af, waardoor de kruidnoten straks minder snel uitlopen in de oven.

Verwarm de oven op 175 graden (hete lucht). Leg een bakpapier op de bakplaat en maak kleine bolletjes. Ze zullen nog wat rijzen in de oven, dus maak ze niet te groot. Kleine knikkers is een ideaal formaat. Verspreid ze gelijkmatig over de bakplaat en zorg voor wat ruimte tussen de kruidnoten. Druk ze met je duim iets in zodat ze wat platter worden.

Bak ze af in ongeveer 20 minuten. Haal ze hierna direct van de bakplaat om doorgaring te voorkomen.
