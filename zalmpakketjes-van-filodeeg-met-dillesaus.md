# Zalmpakketjes van filodeeg met dillesaus
## Ingrediënten
_Voor vier personen_

### Zalmpakketjes
- 4 Zalmfilets
- 4 Bladen filodeeg (diepvries)
- 1 Citroen
- 1 Rode ui
- 2 el Gehakte dille
- Paneermeel
- Olijfolie
- Sesamzaad

### Dillesaus
- 125 ml Crème Fraîche
- 1 el Kappertjes
- 1 el Gehakte dille
- 2 tl geraspte mierikswortel of wasabipasta
- 1 tl citroensap

## Bereiding
Verwarm de oven voor op 180 graden. Laat het filodeeg ontdooien. Leg de vellen filodeeg uit en bestrooi de linkerkant met paneermeel. Leg de zalmfilet er bovenop. Snipper de ui. Boen de citroen goed schoon en rasp de citroen of trek zestes van de schil. Bestrooi de zalmfilets met ui, citroenrasp en dille. 

Bestrijk de rechterkant van het filodeeg met olijfolie en vouw en pakketje. Bestrijk de bovenkant met olijfolie en bestrooi met sesamzaad. Zet in de oven voor ongeveer 15 tot 20 minuten.

Meng de ingrediënten voor de dillesaus tot een egale saus.

## Credits
Dit recept is gebaseerd op recepten uit het kookboek "Bijzonder" van Albert Heijn.
