# Lekkere aardappelen uit de oven
## Ingrediënten
- Kruimige aardappelen
- Olijfolie
- Kruiden (bijvoorbeeld rozemarijn, tijm, oregano of een combinatie)
- Peper
- Zout

## Bereiding
Verwarm de oven voor op 220 graden. Schil de aardappelen en snijd ze in de grootte waarin je je aardappelen straks wilt hebben. Kook de aardappelen 15 minuten. Giet af. Zorg ervoor dat zoveel mogelijk van het vocht verdwenen is. Doe de deksel op de pan en 'trommel' (zoals ze dat met stenen doen) de aardappelen heel eventjes; schud de pan op en neer zodat de aardappelen tegen de deksel aan botsen en weer neervallen. Pas op dat je dit niet te wild doet, want dan breken de aardappelen in kleine stukken. De bedoeling is om ze even een iets kruimig en rafelig randje te geven.

Doe de aardappelen in een ovenschaal en besprenkel met olijfolie. Doe de kruiden, het peper en het zout eroverheen. Schep even om. Bak in ongeveer 35-40 minuten af in de oven.
