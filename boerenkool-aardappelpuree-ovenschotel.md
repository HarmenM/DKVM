# Boerenkool-aardappelpuree ovenschotel
## Ingrediënten
- 500 gram Kruimige aardappelen
- 500 gram Boerenkool (fijn gesneden)
- 300 gram Rundergehakt of vegetarisch "gehakt"
- 70 ml Tomatenpuree
- Selderij
- 150 ml Kippenbouillon
- 100 ml Slagroom
- ca. 100 Melk
- 50 gram Roomboter
- Geraspte kaas
- Zwarte peper
- Caynennepeper
- Olijfolie

## Bereiding
Schil de aardappelen en kook ze in circa 15 minuten gaar. Hak de selderij in kleine stukjes, genoeg voor 4 eetlepels. Giet de aardappelen af en voeg de selderij en de roomboter toe. Verwarm de melk. Stamp de aardappelen en voeg steeds een beetje melk toe, totdat er een goede puree ontstaat. Breng op smaak met wat geraspte kaas en zwarte peper.

Verwarm een wokpan. Rul het gehakt. Voeg de tomatenpuree toe en schep om. Doe de boerenkool in de pan en meng het geheel. Blus af met de kippenbouillon en slagroom. Laat 10 minuten sudderen. Breng op smaak met de cayennepeper en zout.

Verwarm de oven op 200 graden. Vet een ovenschaal in met olijfolie. Verdeel het gehakt-boerenkoolmengsel over de ovenschaal. Schep de aardappelpuree er overheen. Dek af met een laag geraspte kaas.

Zet de ovenschaal 30 minuten in de oven, totdat de ovenschotel een mooi kleurtje heeft.

## Credits
[Dit recept is gebaseerd op een recept van Simone's Kitchen.](https://simoneskitchen.nl/dudefood-dinsdag-boerenkool-zoekt-vrouw/)
