# Pompoensoep met ras el hanout
## Ingrediënten
_Voor vier personen_

- 1 Flespompoen (circa 1 kg)
- 1 liter Water
- 1 Grote aardappel
- 1 Rode ui
- 2 Bouillonblokjes (groente of kip)
- 1 el Ras el hanout-kruidenmengeling
- 1 el Koriander
- 1 tl Cayennepeper
- 2 teentjes Knoflook
- 1 tl Gemberwortel
- Olijfolie
- Geitenkaas
- Eventueel zout

## Bereiding
Schil de pompoen en de aardappel, snijd in blokjes. Snijdt de ui in stukken. Verhit wat olijfolie in de pan en fruit de pompoen en ui licht aan. Pers de knoflook uit boven de pan. Blus af met het water en verkruimel de bouillonblokjes erboven. Voeg de aardappel toe. Kook 20 minuten. De pompoen is gaar wanneer je er makkelijk in kunt prikken met een vork.

Pureer in een keukenmachine tot een egale massa. Verwarm zachtjes en voeg de ras el hanout, koriander, gemberwortel en cayennepeper toe. Voeg eventueel naar smaak zout toe.

Verkruimel de geitenkaas. Doe bij het serveren de geitenkaas in de soep. In plaats van geitenkaas kun je ook crème fraîche toevoegen.
