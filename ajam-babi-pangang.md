# Ajam/Babi Pangang
## Ingrediënten
_Voor vier personen_

### Marinade
- 350 gr Kippendijenfilet (ajam) / varkensfilet (babi)
- 2 Tenen knoflook
- 1,5 el Ketjap Manis
- 1,5 tl Sambal
- 1,5 tl Gemberpoeder
- 1 el Bruine basterdsuiker
- 0,75 tl Chinees vijfkruidenpoeder
- 3 el Olijfolie

### Saus
- 1/3 van de marinade
- 200 ml Water
- 70 gram Tomatenpuree
- 3 el Gembersiroop
- 2 el Appelazijn
- 1 el Maïzena
- Atjar Tjampoer
- Eventueel honing naar smaak
- Zout

### Overige
- Rijst
- Groente naar keuze (Broccoli, peultjes, sugar snaps, etc.)

## Bereiding
Meng de marinade-ingrediënten behalve het vlees en de olijfolie. Neem een derde van de marinade en doe in een andere bak voor de saus. Snijd het vlees en voeg de olijfolie en het gesneden vlees toe aan de marinade. Laat het vlees geruime tijd marineren.

Voeg voor de saus de appelazijn, de gembersiroop en de tomatenpuree toe aan de achtergehouden marinade. Voeg het water toe en roer het geheel goed door. Voeg naar smaak honing toe om de juiste zoet-zuur balans te hebben. Voeg eventueel wat sambal toe voor de scherpte en naar wens wat zout. 

Kook de rijst. Bak het vlees in een wokpan op hoog vuur. Voeg de groente toe. Breng de saus in een pannetje aan de kook. Meng in een kommetje de maïzena met wat water. Voeg toe aan de saus laat de saus binden totdat het de juiste dikte heeft. Laat de Atjar Tjampoer uitlekken en voeg het toe aan de saus. 

## Credits
[Dit recept is oorspronkelijk gebaseerd op een recept van demandiekokenkan.nl](http://www.demandiekokenkan.nl/babi-pangang-zoals-bij-de-chinees/).
