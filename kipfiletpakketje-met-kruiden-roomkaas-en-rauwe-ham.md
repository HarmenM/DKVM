# Kipfiletpakketje met kruiden, roomkaas en rauwe ham
## Ingrediënten
_Voor 4 personen_

- 4 Kipfilets
- Rauwe ham
- Roomkaas
- Tijm
- Oregano
- Bieslook
- Peper

## Bereiding
Snijd de kipfilets in, alsof het een bolletje is en je hem openvouwt. Snijd de kruiden fijn. Meng in een kommetje de roomkaas en de kruiden. Leg een schep van het mengsel in het binnenste van de kipfilet en vouw weer dicht. Omwikkel de kipfilet met de rauwe ham. Bestrooi met peper.

Verwarm de oven voor op 180 graden. Zet de kipfilet in de oven. Gebruik een kerntemperatuurmeter om de juiste gaarheid te bereiken. De kipfilet moet een kerntemperatuur van 72 graden hebben. Heb je geen kerntemperatuurmeter? Verwarm dan zeker 25 minuten en controleer het vlees altijd voor consumptie.

Serveer met groenten en gebakken aardappelen.
