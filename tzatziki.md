# Tzatziki
## Ingrediënten
- Komkommer
- Griekse yoghurt of volle yoghurt
- 1 à 2 teentjes Knoflook
- 1 el Gedroogde munt
- 1 el Gedroogde peterselie
- Een halve el Gedroogde dille
- 1 tl Citroensap
- Zout
- 1 el Olijfolie

## Bereiding
Doe yoghurt in een kom, houd wat ruimte over voor de komkommer. Pers de knoflook uit boven het kommetje. Meng met de kruiden, de citroensap en olijfolie en voeg naar smaak wat zout toe.

Neem een stuk komkommer naar de lengte van wat je nodig hebt (ik neem meestal een halve). Snijd hem doormidden over de lengte. Schraap met een lepel of je handen de zaden eruit. Rasp de komkommer en dep een beetje droog. Voeg toe aan de yoghurt en zet een tijd in de koelkast om de smaken goed tot elkaar te laten komen.
