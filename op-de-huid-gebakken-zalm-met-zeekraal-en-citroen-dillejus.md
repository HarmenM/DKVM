# Op de huid gebakken zalm met zeekraal en citroen-dillejus
## Ingrediënten
_Voor vier personen._

### Voor de vis:
- 4 Zalmmoten met huid
- Zout
- Suiker
- IJswater
- Gehakte dille
- Zwarte peper

### Voor de jus:
- 80 gram Roomboter
- 4 el Honing
- 3 Tenen knoflook
- 2 el Gehakte dille
- 2 el Grove mosterd
- Geraspte schil van een citroen
- 2 el Citroensap

### Overige:
- Zeekraal
- 4 Schijven citroen

## Bereiding
Om de vis steviger te maken en te voorkomen dat er van dat witte sap uitloopt, kun je eerst de vis licht pekelen. Bestrooi de vis riant met zout en suiker. Laat een 20-30 minuten op een schaal in de koelkast intrekken. Het zout maakt dat er zich vocht onttrekt uit de vis. Maak een bad met ijswater en reinig de vis grondig in het water. Dep droog.

Blancheer de zeekraal kort en spoel af met koud water.

Bestrooi de zalm op de bovenkant met dille en peper. 

Braad op een geöliede barbecue of koekepan kort de bovenkant aan en draai naar de huidkant. Laat langzaam garen tot een kerntemperatuur van 55 graden. Bak de schijven citroen mee.

Smelt de boter, pers de knoflook. Meng alle ingrediënten. Verwarm en voeg op het einde de zeekraal toe. Laat even meebakken.
