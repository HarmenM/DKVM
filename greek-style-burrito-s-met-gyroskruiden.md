# Greek-style burrito's met Gyroskruiden
## Ingrediënten
### Marinade
- 1 Kipfile
- 2 el Gyroskruidenmengeling (zonder zout)
- 1 el Paprikapoeder
- Olijfolie
- 1 Rode ui
- 1 Rode paprika
- Snufje zout
- 50 ml Water
- 1 el Maizena

### Saus
- 125 ml Crème fraîche
- 2 el Provençaalse kruiden
- 1 teentje Knoflook
- 1 tl Cayennepeper
- Beetje geperste sinaasappelsap
- Beetje geperste citroen
- Snufje zout

### Overige
- [4 Tortilla’s](tortillawraps.html)
- Geraspte kaas

## Bereiding
Snijd de kipfilet in stukjes en marineer in de olijfolie, gyroskruiden, paprikapoeder en een snufje zout. Laat een tijd marineren. Snijd de paprika en de ui in stukken. Bak de kipfilet. Voeg de paprika en de ui toe. Meng het water met de maizena. Voeg toe aan de pan en breng al roerend aan de kook.

Meng de crème fraîche met de Provençaalse kruiden, de cayennepeper en de geperste sinaasappel- en citroensap. Pers het teentje knoflook. Voeg een beetje zout toe. Verwarm de oven op 220 graden.

Smeer het mengsel op de tortilla’s en schep wat van het kipmengsel op de tortilla. Rol ze dicht en leg in een ingevette schaal. Strooi geraspte kaas op de tortilla’s en bak 9 minuten in de oven.
