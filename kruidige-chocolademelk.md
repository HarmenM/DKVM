# Kruidige chocolademelk
## IngrediÃ«nten
- 400 ml Melk
- 50 gram Pure chocolade
- Beetje winterse kruiden (kaneel / speculaaskruiden / appelgebakkruiden etc.)
- Eventueel honing
- Snufje zout
- 1 el Maizena

## Bereiding
Houd een beetje melk apart. Verwarm de melk in een pannetje. Wanneer het warm is, voeg de chocolade in blokjes toe. Roer goed door totdat alle chocolade is opgelost. Voeg een snufje zout toe en doe een beetje van de kruiden bij de chocolademelk. Het komt hierbij aan op gematigdheid; het is al snel teveel. Proef en voeg naar smaak eventueel meer kruiden toe. Herhaal dit proces totdat de chocolademelk de juiste smaak heeft.

Wanneer de chocolademelk niet zoet genoeg smaakt, voeg wat honing toe.

Meng het apart gehouden beetje melk met de maizena. Voeg toe aan de chocolademelk en verhit al roerend totdat de chocolademelk wat dikker is geworden. Meestal zet ik er nog even de staafmixer op, om het geheel luchtig te krijgen.
