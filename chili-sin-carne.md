# Chili sin carne
## Ingrediënten
_Voor 4 personen_

- 1 Sinaasappel
- 3 tenen Knoflook
- 250 gram Zwarte bonen (uitlek-gewicht)
- 250 gram Kidneybonen (uitlek-gewicht)
- 400 gram Tomatenblokjes (uit een pak)
- 1 Rode ui
- 0,75 tl Chilipoeder
- 4 tl Djinten (komijnpoeder)
- 4 tl Kaneelpoeder
- 2 tl Cacao
- 125 ml Crème fraîche
- 150 gram Zilvervliesrijst
- Een beetje koriander (vers of gedroogd)
- Een beetje Tabasco (optioneel)
- Zwarte peper
- Olijfolie

## Bereiding
Boen de sinaasappel goed schoon en rasp de schil. Doe in een kommetje. Snijd de sinaasappel door en knijp hem uit boven het kommetje. Pers de knoflookteentjes uit en voeg het chilipoeder, het komijnpoeder, het kaneelpoeder en de cacao toe. Snipper de ui.

Kook de rijst volgens de instructies.

Doe olijfolie in een stoof- of wokpan en fruit de uitjes op hoog vuur. Voeg de bonen en de tomatenblokjes toe. Doe de inhoud van het kommetje erbij in de pan. Breng aan de kook en laat een kwartiertje sudderen. Voeg eventueel wat peper toe.

Verdeel de rijst over de borden. Schep het bonenmengsel er over en voeg een lepel crème fraîche toe. Bestrooi met de koriander en eventueel wat tabasco.

## Credits
[Dit recept is gebaseerd op een recept uit Veggie Very Much van Mirjam Leslie-Pringle, gevonden via Culy](http://www.culy.nl/recepten/chili-sin-carne/)
