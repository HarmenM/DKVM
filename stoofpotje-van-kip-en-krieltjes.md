# Stoofpotje van kip en krieltjes
## Ingrediënten
_Voor 4 personen_

- 3 Kippendijfilets
- 2 el Al Andalus-kruidenmengeling
- 1 Rode ui
- Halve rode paprika
- Halve gele paprika
- Halve groene paprika
- Olijfolie
- 400 gram Minikrieltjes
- 1 Teentje knoflook , geperst
- 2 Takjes rozemarijn
- 125 ml Water
- Een beetje Crème fraîche
- 40 gram Zwarte olijven, in plakjes, uitgelekt
- 1 el Nigellazaad
- 2 el Verse peterselie, gesneden

## Bereiding
Snijd de kippendijfilets in grove stukken. Marineer met olijfolie, Al Andalus-kruiden en een beetje zout. Laat even staan.

Bak de krieltjes in een pan op laag vuur zo’n 20 minuten.

Snijd de ui in halve ringen. Halveer de paprika’s, haal de zaadlijsten eruit en snijd de paprika's in reepjes. Verhit de olie in een stoofpan of wokpan en fruit de uienringen eventjes. Doe de kip erbij en bak een paar minuten mee. Schep een paar keer om.

Voeg de knoflook en rozemarijntakjes toe aan de stoofpot en schep alles nog eens goed om.

Voeg dan het water of de bouillon toe en stoof de kip met het deksel op de pan 5 minuten. Doe dan de paprikareepjes erbij en stoof nog 5 minuten totdat de kip gaar is.

Roer de crème fraîche en de olijven erdoor en laat zonder deksel nog eens een paar minuten zachtjes pruttelen. Haal de takjes rozemarijn eruit, voeg de krieltjes en het nigellazaad toe en schep om. Breng op smaak met zout en peper en bestrooi met de peterselie.

## Credits
[Dit recept is gebaseerd op een recept van Original Spices.](http://www.originalspices.nl/recepten/115)
