# Vegetarische stoofpot met aubergine en courgette
## Ingrediënten
_Voor vier personen_

### De saus
- 2 Trostomaten
- 70 gram Tomatenpuree
- 2 Teentjes knoflook
- 2 stuks Zongedroogde tomaten
- 1 el Provençaalse kruiden
- 1 Rode ui (of sjalotten, als je die wel hebt, maar geen rode ui)
- 1 el Olijfolie

### De stoof
- 1 Aubergine
- 1 Courgette
- 3 Sjalotten
- 150 ml Water
- 140 gram Kikkererwten (1 blikje, let op het uitleggewicht)
- 250 gram cherrytomaten
- 75 gram Parelgort
- 2 tl Djinten (gemalen komijn)
- 1 Kaneelstokje of een beetje kaneelpoeder
- Een handje gemengde noten (of wat je in huis hebt, gebrand of ongebrand)
- 175 gram Dadels (niet gezoet, ontpit)
- Olijfolie
- Zout

## Bereiding
Omdat je groente gaat stoven is het belangrijk dat je niet te kleine stukjes snijd. Dit komt het mondgevoel niet ten goede. Het leuke aan grovere stukken groente is dat je die stuk voor stuk gaat eten en daardoor steeds iets anders proeft, in plaats van een gemengd prakje.

De basis van dit recept is een tomatensaus. Die is niet zo moeilijk te maken. Even de ui en knoflook schillen en alle ingrediënten voor de saus in de blender gooien of pureer het met een staafmixer. Doe dan 350 gram in een pannetje. Heb je meer over? Je kunt het invriezen of een aantal dagen in de koelkast bewaren. Ideaal voor een pasta-maaltijd. 

Kook de saus even iets in en zet apart.

Snijd de aubergine in grove stukken; snijd plakken van circa twee centimeter en snijd die dan in vieren. Snijd de courgette in stukjes, iets fijner dan dat je gedaan hebt bij de aubergine. Snijd de sjalotten in grove stukken en halveer de dadels. Hak de dadels in.... grove stukken. Laat de kikkererwten uitlekken.

Kook de parelgort volgens de behorende bereiding. Meestal is dit 20 minuten laten koken totdat al het water is opgenomen of verdampt.

Doe 4 eetlepels olijfolie in een stoof- of wokpan met deksel. Bak op hoog vuur de aubergine 3 minuten aan. Voeg de sjalotten na een minuutje toe. Voeg de courgette, de tomatensaus, 150 milliliter water, de kikkererwten, de gemalen komijn en het kaneelstokje toe. Voeg wat zout toe. Breng aan de kook en laat 10 minuten sudderen.

Voeg de cherrytomaten en dadels toe en laat nogmaals 10 minuten sudderen. Voeg daarna de parelgort en de noten toe. Schep het geheel goed om en verwijder het kaneelstokje.

## Credits
[Dit recept is gebaseerd op een recept uit Allerhande. Ik ben er flink mee aan de slag gegaan en heb er mijn eigen draai aan gegeven.](https://www.ah.nl/allerhande/recept/R-R870006/groentestoof-met-parelcouscous)
