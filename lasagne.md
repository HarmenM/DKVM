# Lasagne
## Ingrediënten
- 1 Rode ui
- Worteltjes
- Andere groente naar keuze, zoals bijvoorbeeld brocolli
- 350 gram rundergehakt
- 2 Teentjes knoflook
- 2 el Provençaalse kruiden
- 70 gram tomatenpuree
- 800 ml melk
- 500 ml Gezeefde tomaten
- 50 gram Roomboter
- 60 gram Tarwebloem
- Olijfolie
- Lasagnevellen (vers is het lekkerste)
- Cherrytomaatjes
- Geraspte kaas

## Bereiding
Schil de wortel en snijd in kleine stukjes en snipper de ui. Pers de knoflookteentjes. Fruit de wortel, ui en knoflook op middelhoog vuur voor enkele minuten. Doe de provençaalse kruiden bij het mengsel. Voeg het gehakt toe en rul het gehakt. Voeg hierna de tomatenpuree mee en laat het gehakt garen. Voeg 200 ml melk toe en laat op laag vuur een kwartiertje inkoken. Vergeet niet af en toe te roeren. Voeg de gezeefde tomaten toe en laat dit mengsel 40 minuten op laag vuur koken. Breng op smaak met wat zout.

Maak de bechamelsaus. Smelt de boter en voeg de bloem toe. Laat de bloem al roerend garen totdat het een licht kleurtje krijgt. Voeg de resterende melk in delen toe en roer met een garde zodat er een egaal mengsel ontstaat. Voeg eventueel nog extra melk toe om de juiste consistentie te bereiken. Breng op smaak met zout en peper.

Snijd de cherrytomaatjes in tweeën. Verwarm de oven voor op 180 graden. Vet een ovenschaal in met olijfolie. Doe wat van het tomatenmengsel en bechamelsaus in de schaal. Leg wat gehalveerde cherrytomaatjes er bovenop. Sluit af met een laag lasagnebladen. Herhaal dit nog een aantal keer. Bestrooi het mengsel met de geraspte kaas. Bak de lasagne in circa 45 minuten af.

## Credits
[De basis van dit recept is een samenraapsel van lasagnerecepten, waaronder deze uit Allerhande.](https://www.ah.nl/allerhande/recept/R-R961534/lasagne)
