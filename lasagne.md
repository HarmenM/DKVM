# Lasagne
## Ingrediënten
### Rode saus
- 400 gram Worteltjes
- 1 Bleekselderij
- 1 Rode ui
- 4 tenen knoflook
- Italiaanse kruiden
- 2 tl Kaneel
- 70 gram Tomatenpuree
- 500 gram Passata (gezeefde tomaten)
- Bouillonblokje
- 200 ml Rode wijn
- 100 ml Melk
- Olijfolie

### Bechamel
- 25 gram Roomboter
- 30 gram Bloem
- 300 ml Melk
- Zout of geraspte kaas

### Lasagne
- Lasagnebladen
- 1 bol Mozzarella
- Geraspte kaas
- Cherrytomaatjes 

## Bereiding
Schil de wortel en snijd in kleine stukjes en snipper de ui. Pers de knoflookteentjes. Fruit de wortel, ui en knoflook op middelhoog vuur voor enkele minuten. Doe de provençaalse kruiden en de kaneel bij het mengsel. Voeg het gehakt toe en rul het gehakt. Voeg hierna de tomatenpuree mee en laat het gehakt garen. Voeg de rode wijn. Verkruimel het bouillonblokje en voeg de passata toe. Laat een uur inkoken. Vergeet niet af en toe te roeren. Doe hierna de melk erbij en laat weer een uur inkoken.

Maak de bechamelsaus. Smelt de boter en voeg de bloem toe. Laat de bloem al roerend garen totdat het een licht kleurtje krijgt. Voeg de resterende melk in delen toe en roer met een garde zodat er een egaal mengsel ontstaat. Voeg eventueel nog extra melk toe om de juiste consistentie te bereiken. Breng op smaak met zout en peper.

Snijd de cherrytomaatjes in tweeën en snijd de mozzarella in stukjes. Verwarm de oven voor op 200 graden. Vet een ovenschaal in met olijfolie. Doe wat van het tomatenmengsel en bechamelsaus in de schaal. Leg wat gehalveerde cherrytomaatjes en mozzarella er bovenop. Sluit af met een laag lasagnebladen. Herhaal dit nog een aantal keer. Bestrooi het mengsel met de geraspte kaas. Bak de lasagne in circa 40 minuten af. Laat nog even afkoelen voordat je gaat eten.

## Credits
[De basis van dit recept is een samenraapsel van lasagnerecepten, waaronder deze van Keukenliefde.](https://www.keukenliefde.nl/traditionele-lasagne/)
