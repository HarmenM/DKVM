# Zoet-zuur gemarineerde granaatappel-kipkarbonade met bulgur
## Ingrediënten
_Voor vier personen_

- 4 Kipkarbonades (of kippenpoten, kippendijen, of een ander deel van de kip)
- Granaatappelmelasse (te koop op internet, of bij een Turke/Oosterse supermarkt/toko etc.)
- 3 el Oregano
- 1 tl Gerookte paprikapoeder
- 0,5 tl Cayennepeper
- Olijfolie
- 200 gram Bulgur
- 1 Tomaat
- 1 Bosui/lenteui
- Een beetje peterselie (vers, of anders uit een potje)
- Een handje blaadjes munt (deze wel heel graag vers)
- Een aantal Walnoten
- Sesamzaadjes

## Bereiding
Maak een marinade van een beetje granaatappelmelasse, oregano, gerookte paprikapoeder en cayennepeper. Voeg een klein beetje olijfolie toe. Niet teveel, want de olijfolie mengt heel slecht met de melasse. Smeer de karbonades ermee in en zet weg.

Verwarm de oven op 180 graden. Bak de kipkarbonades in 35-40 minuten in de oven.

Kook ondertussen water en bereid de bulgur volgens de instructies op de verpakking. Snijd de tomaat in kleine blokjes. Laat even uitlekken. Snijd de bosui in fijne ringetjes. Rooster de walnoten in een koekenpan op laag vuur zonder olie. Hak in fijne stukjes. Hak de munt en de peterselie in fijne stukjes.

Druk eventueel het resterende vocht uit de bulgur door het in een zeef aan te duwen. Meng de bulgur met de tomatenblokjes, de bosui, walnoten, peterselie en munt. Voeg een beetje granaatappelmelasse toe en roer door. Houd warm of verwarm nog een beetje.

Haal de kipkarbonades uit de oven. Bestrooi met sesamzaadjes. Schep de bulgursalade op de borden en leg de karbonades er bovenop.

## Credits
[Dit recept is gebaseerd op een recept van Culy](http://www.culy.nl/recepten/culy-homemade-krokante-kip-met-granaatappelsiroop/)
