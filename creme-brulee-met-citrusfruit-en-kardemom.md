# Crème Brûlée met citrusfruit en kardemom
## Ingrediënten
**Voor vier bakjes van 120 gram: ***

- 350 ml Slagroom
- 50 gram Witte basterdsuiker
- 90 gram Eigeel (ca. 6-7 eierdooiers)
- 1 Biologische citroen (ja, je wilt biologisch omdat je de schil gebruikt...)
- 1 Biologische sinaasappel
- 1 vanillestokje of vanille-extract
- 2 kardemom-bonen
- 1 tl kaneelpoeder
- 2 stuks Steranijs
- Kristalsuiker of rietsuiker voor karamellaag

_* 120 gram is bescheiden, precies genoeg om je niet misselijk te eten... Voel je vrij om meer te maken indien gewenst._

## Bereiding
Rasp de sinaasappel en de citroen. Bewaar van de zeste van beide één theelepel. Kneus de pitten uit de kardemompeulen. Meng alle ingrediënten behalve de eidooiers en de suiker voor de karamellaag. Voeg naar smaak nog wat sinaapappelsap toe door de sinaapsappel uit te knijpen. Proef steeds het mengsel om te bepalen of het de gewenste smaak heeft.

Verwarm het mengsel heel zachtjes en laat de smaken naar elkaar toe komen en de steranijs en kardemom het mengsel infuseren. Je kunt dit ook in een ziplock-zak doen en op 80 graden laten staan. Pas op dat het mengsel niet gaat koken.

Laat iets terugkoelen en meng het mengsel langzaam met het eigeel, terwijl je klopt. Voeg langzaam toe, dit voorkomt dat het ei verandert in scrambled eggs. Laat het mengsel een half uur staan, zodat het schuim kan wegtrekken. Zeef het mengsel langzaam om de steranijs en kardemompeulen eruit te halen.

### Bereiding met de oven:
Giet het mengsel in de schaaltjes. Verwarm de oven voor op 130 graden. Zet de schaaltjes in een ovenschaal en plaats de schaal in de oven. Giet voorzichtig water in de ovenschaal totdat ongeveer ongeveer driekwart van de schaaltjes.

### Sous-vide bereiding:
Gebruik potjes met deksel, kleine weckpotjes of schaaltjes die je verpakt in een ziplock-zakje. Zorg ervoor dat je bij het vacumeren de bovenkant strak hebt, zodat de waterdruk niet je crème indeukt.

Verwarm het sous-vide apparaat op 80 graden. Verwarm de crème brûlée voor 60-75 minuten.

### Afkoelen en afwerken:
Laat de crème brûlée voor minstens een aantal uur opstijven in de koelkast. Je kunt ze ook prima een nacht in de koelkast laten staan.

Haal de schaaltjes uit de koelkast en laat op kamertemperatuur komen. Besprenkel ze stuk voor stuk met kristal- of rietsuiker en karameliseer met een brander de suiker. Door het stuk voor stuk af te werken, wordt de suiker niet te vochtig voordat je begint met branden.

## Credits
Veel van de techniek is gebaseerd op het uitstende artikel van [Chefsteps](https://www.chefsteps.com/activities/foolproof-cracklin-creme-brulee). De smaken zijn geinspireerd op een recept van [Joylicious](http://www.joylicious.net/2010/09/08/creme-brulee-with-citrus-cardamom-and-star-anise/).
