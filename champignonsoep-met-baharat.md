# Champignonsoep met Baharat
## Ingrediënten
_Voor zes personen_

- 400 gram Champignons
- 380 ml Wildfond
- 600 ml Water
- Teentje knoflook
- Rode ui
- 75 gram Boter
- 75 gram Bloem
- 125 ml Crème fraîche
- Baharat kruidenmengeling
- Een beetje balsamicoazijn
- Bieslook
- Olijfolie
- Naar peper en zout

## Bereiding
Houd een aantal champignons apart voor de garnering. Snipper de ui, snijd de champignons in stukken. Fruit de gesnipperde ui en pers het knoflookteentje uit boven de pan. Voeg dan de champignons toe. Laat even bakken totdat de champignons enigszins geslonken zijn.

Voeg de wildfond en het water toe. Breng aan de kook. Pureer de soep met een keukenmachine of staafmixer.

Maak ondertussen de roux. Smelt de boter in een pannetje en voeg al roerend beetje bij beetje de bloem toe. Doe een beetje van de soep bij de roux om hem wat te verdunnen. Meng het daarna met de soep en laat nog even doorkoken. Voeg de crème fraîche toe en roer goed door.

Voeg naar smaak de balsamicoazijn, baharatkruiden, peper en zout toe.

Snipper de bieslook en snijd de champignons in plakjes. Voeg de bieslook en de champignons toe ter garnering.
