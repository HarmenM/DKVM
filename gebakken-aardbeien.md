# Gebakken aardbeien
## Ingrediënten
_Voor 4 personen_

- 500 gram Aardbeien
- 40 gram Boter
- Balsamicoazijn
- Suiker
- 2 zakjes Vanillesuiker
- 2 el Crème de Cassis
- Vanille-ijs

## Voorbereiding
Meng wat balsamicoazijn met gelijke delen suiker en kook op zachtjes voor in totdat er een stroop ontstaat. Uiteindelijk heb je maar één theelepel nodig, dus gebruik een klein pannetje en weinig balsamico en suiker. Eenmaal afgekoeld kan het redelijk taai worden, dus ik steek er alvast een theelepel in bij het afkoelen.

## Bereiding
Verwijder de kroontjes en snijd de aardbeien in plakjes. Zet een zeef in een kom. Smelt de boter in een koekenpan. Wanneer de boter begint te bruisen, voeg de vanillesuiker, een theelepel balsamicostroop. Zit het vast aan je lepel? Leg dan je lepel even in de pan. Roer even door en voeg de Crème de Cassis toe. Voeg dan de aardbeien toe en schep rustig om. Het is nu zaak om de aardbei even snel te verwarmen, zonder dat ze te ver doorbakken. Anders worden ze slap en dat komt het mondgevoel niet ten goede. Uiteindelijk serveer je het lauw-warm.

Haal van het vuur en doe de aardbeien over in de zeef. Laat even uitlekken. Je kunt ze ook eventueel direct op een bord scheppen, maar het is mijn ervaring dat het beter is om even de saus te scheiden van de aardbeien. Leg op een bord en serveer er wat ijs bij. Besprenkel eventueel nog met de opgevangen saus.

Voor een extra twist kun je nog wat zwarte peper malen boven de aardbeien.

# Credits
Dit recept is gebaseerd op een recept uit het kookboek Bijzonder van Albert Heijn
