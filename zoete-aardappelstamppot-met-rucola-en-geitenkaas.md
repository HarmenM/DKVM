# Zoete-aardappelstamppot met rucola en geitenkaas
## Ingrediënten
**Voor vier personen:**

- 1 kg Zoete aardappelen
- 150 gram Rucola
- 125 gram Zachte geitenkaas
- 500 gram Cherrytomaten
- 1 eetlepel Crème fraîche
- 2 Sjalotjes (of rode ui)
- 3 teentjes Knoflook
- Pijnboompitjes
- Olijfolie
- Peper en zout
- Pimentón de la vera (gerookt paprikapoeder)

## Bereiding
Schil de zoete aardappelen en kook ze 12 minuten. Rooster de pijnboompitten.

Halveer de cherrytomaten, snipper de sjalotjes en pers de knoflook uit. Verwarm wat olijfolie in een wokpan. Fruit de sjalotten, voeg daarna de knoflook toe en de tomaatjes. Laat even sudderen.

Hak de rucola in stukken (anders blijven van die sliertjes in je keel hangen ;-) ).

Giet de aardappelen af en stamp ze fijn. Maak de aardappelen aan met wat olijfolie, crème fraîche, peper, zout en een beetje pimentón de la vera. Roer de rucola erdoorheen en voeg het tomatenmengsel toe.

Schep op de borden en bestrooi met de pijnboompitten en brokjes geitenkaas. Bestrooi met nog een beetje paprikapoeder.

## Credits
Dit recept is gebaseerd op een recept gezien op [culy.nl](https://www.culy.nl/recepten/stamppot-zoete-aardappel-geitenkaas/).
