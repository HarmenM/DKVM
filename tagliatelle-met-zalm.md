# Tagliatelle met zalm
## Ingrediënten
**Voor vier personen:**

- 2 Zalmmoten
- 200 gram Tagliatelle
- 3 Tomaten
- 1 Courgette
- 1 Bosui
- 4 el Zwarte olijven
- 200 ml Slagroom
- 1 Biologische citroen
- Zwarte peper
- 1 el Geel mosterdzaad
- Bieslook
- Basilicum
- Olijfolie

## Bereiding
Snijd de tomaten en de courgette in stukken. Snijd de bosui in ringen en de olijven in stukjes. Hak de bieslook en basilicum zodat je van beide één eetlepel hebt. Was de citroen en trek er zestes van. Pers de citroen uit en vang het citroensap op. 

Kook de tagliatelle _al dente _volgens de verpakking. Giet af.

Doe olijfolie in een wokpan. Fruit de courgette. Doe alle andere ingrediënten behalve de zalm en de tagliatelle in een pan en laat langzaam pruttelen. Bak de zalm op laag vuur totdat deze gaar is. Trek uit elkaar in stukjes. Voeg toe aan het sausmengsel. Meng de tagliatelle met het mengsel.
