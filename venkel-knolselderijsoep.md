# Venkel-knolselderijsoep
## Ingrediënten
_Voor vier personen_

- 750 gram Venkel (bewaar de venkelveren, de groene sprietjes bovenop)
- 300 gram Knolselderij
- 4 Sjalotten
- 30 gram Roomboter
- Olijfolie
- 1 Sinaasappel
- 750 ml Groentebouillon
- 2 el Peterselie
- 0,5 tl Cayennepeper
- 125 ml Crème fraîche

## Bereiding
Schil de knolselderij en snijd in blokken. Was de venkel, snijd de groene delen en de onderkant er vanaf. Snijd in blokken. Snipper de sjalotten. Rasp de schil van de sinaasappel.

Verhit de roomboter met een beetje olijfolie en fruit een aantal minuten de sjalotten op middelhoog vuur. Voeg de knolselderij en venkel toe. Laat 10 minuten zweten op laag vuur. Voeg de groentebouillon, de rasp van de sinaasappelschil, de cayennepeper en peterselie. Kook 20 minuten.

Pureer de inhoud van de pan in een keukenmachine of met een staafmixer tot een gladde soep. Voeg eventueel nog wat water toe om de soep iets te verdunnen. Voeg naar smaak nog zout toe.

Hak de veertjes van de venkelknollen fijn. Doe de soep in kommen en voeg een eetlepel met crème fraîche toe. Bestrooi met de gehakte venkelveren.

## Credits
[Dit recept is gebaseerd op een recept van River Cottage.](https://www.rivercottage.net/recipes/fennel-and-celeriac-soup-with-orange-zest)
