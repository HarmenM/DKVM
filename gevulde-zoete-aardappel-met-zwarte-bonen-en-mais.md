# Gevulde zoete aardappel met zwarte bonen en mais
## Ingrediënten
**Voor vier stuks:**

- 2 Zoete aardappels
- 200 gram Zwarte bonen
- 100 gram Mais (blikje)
- 1 Sjalotje
- 1 el Crème Fraîche
- Geraspte kaas
- Provençaalse kruiden
- Pijnboompitten
- Peper
- Zout
- Griekse yoghurt
- 2 Teentjes knoflook

## Bereiding
Verwarm de oven voor op 200 graden. Boen de aardappels goed schoon. Snijd de zoete aardappels in de lengterichting door. Leg de twee helften op z'n kant op de bakplaat. Bak de aardappels 20 minuten. Haal voorzichtig de schil van de zoete aardappels af en leg apart.

Snijd de binnenkant van de aardappels in kleine stukjes. Snipper het sjalotje. Meng de aardappel met de sjalot, mais en de zwarte bonen. Doe er wat provençaalse kruiden en pijnboompitten bij. Maak wat smeuïg met de crème fraîche en geraspte kaas. Breng op smaak met zout en peper.

Verwarm de oven weer naar 180 graden. Vouw de aardappelschillen uit en doe het mengsel erin. Bestrooi nog met wat geraspte kaas. Zet de aardappels 30 minuten in de oven.

Rasp de teentjes knoflook en meng met de yoghurt.

Haal de gevulde aardappels uit de oven. Serveer de aardappels met de knoflooksaus.

## Credits
[Dit recept is gebaseerd op een recept van Culy](https://www.culy.nl/recepten/mexicaanse-gevulde-zoete-aardappel/)
