# Popcorn
## Ingrediënten
- Popcorn-mais
- Een beetje olie (arachideolie, zonnebloemolie)
- Suiker
- Beetje water
- Snufje zout
- Optioneel: kaneel

## Bereiding
Neem de hoeveelheid mais die je wilt poppen. Verwarm in een _grote_ pan met deksel de olie. Neem niet een te kleine pan, anders gaat het al snel niet passen. Zet de deksel er schuin op, ook tijdens het poppen, zodat vocht kan ontsnappen. Hierdoor wordt je popcorn meer crunchy. Schud de pan voor en tijdens het poppen, zodat de korrels goed verdeeld worden.

Doe in een pan de suiker met een beetje water, een snufje zout en eventueel smaakmakers zoals kaneel. Het water zorgt ervoor dat de karamel minder snel verbrand. Doe niet teveel water in de pan, anders krijg je suikerwater. Verwarm en maak een karamel. Zorg ervoor dat hij niet teveel kleurt. Het moet een licht stroperige substantie worden.

Wanneer de mais klaar is met poppen, haal dan de pan van het vuur. Besprenkel met de karamel roer goed door en schud de pan, zodat de popcorn goed verdeeld gezoet wordt.
