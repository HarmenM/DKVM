# Lasagne met pompoen en spinazie
## Ingrediënten
- Flespompoen
- 100 gram Crème fraîche
- 300 gram Spinazie
- 200 gram Hüttenkäse
- 10 Walnoten
- 10 Dadels
- Lasagnebladen (vers vind ik het lekkerste)
- Zout
- Peper

## Bereiding
Verwarm de oven op 220 graden. Was de pompoen goed. Halveer door de lengte, verwijder de pitten en leg met de platte kant op een met bakpapier beklede bakplaat. Rooster de pompoen voor 25 minuten. Hak ondertussen de walnoten en dadels in kleine stukjes.

Haal uit de oven en schraap met een lepel het vruchtvlees uit de schil. Prak met een vork en snijd met een mes in kleine stukjes. Meng met de crème fraîche, de walnoten en dadels. Breng eventueel op smaak met wat zout en peper. 

Snijd de spinazie in grove stukken.

Vet een ovenschaal in met wat olijfolie. Doe een beetje van het pompoenmengsel in de schaal. Doe hier boven op wat spinazie en hüttenkäse. Bedek met lasagnebladen. Herhaal dit een aantal keer.

Bak de lasagne af in circa 35 minuten op 180 graden.

## Credits
[Dit recept is gebaseerd op een recept uit Jamie Magazine.](http://www.jamiemagazine.nl/recepten/pompoenspinazielasagne-met-dadels-en-huttenkase.html)
