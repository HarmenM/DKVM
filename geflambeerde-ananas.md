# Geflambeerde ananas
## Ingrediënten
- 1 Ananas
- 3 el Geraspte kokos
- 4 el Rum
- 25 gram Roomboter
- 2 el Rietsuiker
- 0,5 tl Kruidnagelpoeder
- Vanilleijs

## Bereiding
Snijd de ananas in blokjes. Dit recept moet je eigenlijk wel met verse ananas doen, omdat ananas uit blik veel te zacht is. Rooster de kokos in een droge koekenpan. Goed heen en weer schudden en op tijd eruit halen.

Laat de boter in een pan smelten en voeg de suiker toe. Doe de ananas erbij en voeg de kruidnagel toe. Schep het geheel om en laat op zacht vuur vijf minuten sudderen. Doe de rum in de pan en laat een aantal seconden verwarmen. Doe de lampen uit en steek de rum aan. Wanneer de alcohol opgebrand is, schep de ananas op de borden en doe er een bolletje vanille-ijs bij. Bestrooi met de kokos.

# Credits
[Dit recept is gebaseerd op een recept uit Allerhande.](http://www.ah.nl/allerhande/recept/R-R136246/geflambeerde-ananas)
