# Ras el hanout-wraps met granaatappel
## Ingrediënten
_Voor 6 stuks_

- 2 Kipfilets
- 2 el Ras el hanout-kruidenmengeling
- 6 Tortilla's
- 1 Rode ui
- 1 Granaatappel
- Een beetje granaatappelmelasse
- Rucola
- Olijfolie
- Een handje muntblaadjes
- 200 gram Griekse Yoghurt
- 1 el Sumak
- Zwarte peper

## Bereiding
Snijd van de kipfilet de haasjes af. Snijd de rest van de kipfilet in de breedte door de midden en snijd deze dan doormidden zodat je twee vierkante/rechthoekige dunne plakken kipfilet hebt. Maak een marinade van de olijfolie en de ras el hanout. Doe de kipfilet erbij en laat een tijd marineren.

Hak de muntblaadjes fijn. Meng de Griekse yoghurt, sumak en de munt. Zet weg om de smaken goed naar elkaar toe te laten komen.

Snijd de rode ui in kleine halve ringetjes. Ontpit de granaatappel. Dit doe je het beste door de schil in te snijden en de twee helften van elkaar af te trekken. Vervolgens kun je boven een bak de pitjes eruit slaan met een pollepel. Toen ik voor het eerst een granaatappel pelde, ging ik alles met de hand pellen. Geloof me, dan ben je een stuk langer bezig...

Bak de kipfilets. Leg op de tortilla's op borden. Besprenkel met de granaatappelmelasse. Doe er wat rucola overheen en bestrooi met rode ui. Besprenkel nogmaals met een beetje granaatappelmelasse. 

Haal de kipfilets uit de pan als ze gaar zijn. Snijd ze in langwerpige repen. Leg boven op de rucola. Doe op het geheel nog een lepel van sumak-munt-yoghurt. Serveer de overgebleven yoghurt in een bakje bij het gerecht.

## Credits
[Dit recept is gebaseerd op een recept uit het kookboek Persiana van Sabrina Ghayour.](https://www.bol.com/nl/p/persiana/9200000030730083/)
