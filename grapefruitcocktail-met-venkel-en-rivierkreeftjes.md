# Grapefruitcocktail met venkel en rivierkreeftjes
## Ingrediënten
- 200 gram Rivierkreeftjes
- 3 Grapefruits
- Een halve Venkelknol
- 75 gram Veldsla
- 3 el Extra vierge olijfolie
- 4 tl Mayonaise
- Een beetje limoensap

## Voorbereiding
Ontvlies de grapefruitpartjes. Tip: gebruik een klein gekarteld mes, een zogeheten worst- en tomatenmesje, want daarmee gaat het echt geweldig! Snijd de schil van de grapefruits af en snijd langs de vliezen de partjes los. Bewaar apart. Knijp het overgebleven gedeelte van de grapefruit uit boven een kommetje. Voeg de olijfolie toe aan het grapefruitsap.

Snijd de venkelknol in lange dunne reepjes. Laat de venkelreepjes marineren in de grapefruit-venkel dressing. Zit er bovenaan de venkelknol groen blad. Niet weggooien! De dunne uiteinden van de venkel zijn de venkelveertjes. Ze doen mij denken aan dille, qua uiterlijk, maar ook vaag qua smaak. Scheur ze in kleine takjes en bewaar ter decoratie.

## Bereiding
Zet vier whiskyglazen neer. Doe er de veldsla in. Druppel een beetje van de dressing er overheen. Verdeel de grapefruitpartjes, de venkelreepjes en rivierkreeftjes over de glazen. Meng een beetje limoensap met de mayonaise. Sprenkel in elk glas een beetje mayonaise. Bestrooi met wat van de venkelveertjes ter decoratie.

## Credits
[Dit recept is gebaseerd op een recept uit Allerhande.](http://www.ah.nl/allerhande/recept/R-R680290)
