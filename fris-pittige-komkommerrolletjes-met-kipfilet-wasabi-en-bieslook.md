# Fris-pittige komkommerrolletjes met kipfilet, wasabi en bieslook
## Ingrediënten
_Er gaan ongeveer 12 stuks uit één komkommer_

- 1 Komkommer
- 100 gram Mascarpone
- 2 el Fijngeknipte bieslook
- Sprieten bieslook
- 2 tl Wasabipasta
- 1 stuk Gerookte kipfilet
- Peper

## Bereiding
Meng in een kommetje de mascarpone, de wasabipasta, de fijngeknipte bieslook. Voeg naar smaak peper toe. Snijd de gerookte kipfilet in reepjes.

Snijd de uiteinden van de komkommer. Rasp met een mandoline- of kaasschaaf steeds een langwerpige reep van de komkommer. Draai na iedere reep de komkommer een kwartslag. Ga door tot de zaden in het midden van de komkommer. De eerste vier repen bevatten enkel schil. Deze zijn niet zo lekker.

Leg een komkommerreep op het aanrecht. Smeer in met het mengsel. Leg wat reepjes kipfilet op het uiteinde haaks neer. Leg ook twee of drie sprieten bieslook haaks neer, zodat ze aan beide zijden uitsteken. Rol het komkommerrolletje op en steek er een decoratieve prikker doorheen.

## Credits
Dit recept is gebaseerd op een recept uit kookboek Bijzonder van Albert Heijn. Ik maak het recept met kipfilet in plaats van tonijn.
