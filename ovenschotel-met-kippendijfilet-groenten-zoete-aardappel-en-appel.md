# Ovenschotel met kippendijfilet, groenten zoete aardappel en appel
## Ingrediënten
_Voor vier personen_

- 300-400 gram Kippendijfilet
- 2 Zoete aardappelen
- 250 gram Spruitjes
- 1 Rode paprika
- 1 Rode ui
- 1 Groene appel (Granny Smith)
- 2 teentjes Knoflook
- 3 el Rode Wijnazijn
- 4 el Olijfolie
- 1 el Provençaalse kruiden
- Gehakte noten (een mix, of wat je in huis hebt)
- Peper

## Bereiding
Verwarm de oven op 180 graden. Pers de knoflook uit. Maak van de rode wijnazijn, olijfolie, geperste knoflook en kruiden een marinade en doe in een ovenschaal. Snijd de kippendijfilets in grove stukken. Doe in de ovenschaal en wentel door de marinade. 

Schil de aardappelen en snijd in blokjes. Snipper de rode ui in grove stukken. Schil de spruitjes. Snijd de paprika en de appel in stukjes. Voeg alles toe aan de ovenschaal. Hak de noten en voeg toe. Schep het geheel om. Bestrooi met peper. Zet voor ongeveer 30 minuten in de oven.

## Credits
[Dit recept is gebaseerd op een recept van I'm a Foodie](https://www.iamafoodie.nl/september-recept-geroosterde-kippendij-groenten-en-appel/)
