# Bobotie
## Ingrediënten
_Ingrediënten voor 4 personen_

- 300 gram rundergehakt
- 1 rode ui
- Snuf zout
- 1 tl Cayennepeper
- 1 flinke el kerriepoeder
- 2 el abrikozenjam
- 75 gram rozijnen
- 1 el citroensap
- 3 el paneermeel
- 200 gram sperziebonen
- 1 Groene appel
- 200 ml melk
- 125 gram crème fraîche
- 1 ei
- 3 laurierblaadjes
- 160 gram rijst

## Bereiding
Verwarm de oven voor op 180 graden. Snipper een ui en snijd de appel in stukjes. Rul het gehakt in een wok op middelhoog vuur. Het hoeft niet helemaal doorbakken te worden, in de oven komt de rest van de garing. Voeg de gesnipperde ui toe en bak even mee. Voeg de sperziebonen toe en laat even meebakken. Voeg daarna de kerriepoeder, cayennepeper, abrikozenjam, rozijnen, citroensap, het paneermeel toe en een beetje zout toe. Voeg als laatste de appel toe en schep het mengsel om. Haal van het vuur.

Doe het mengsel in een ingevette ovenschaal. Meng de melk met het ei en de crème fraîche. Klop tot een egale massa. Giet over het mengsel en steek de laurierblaadjes erin. Doe de schaal 20 minuten in de oven. Haal na afloop de laurierblaadjes uit de ovenschotel. Kook de rijst en serveer gezamenlijk met de Bobotie.
